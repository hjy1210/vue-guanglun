[
 {
    "newpar": true,
    "source":"第二修信為根本者。寶炬陀羅尼云‧「信為前行如母生‧守護增長一切德‧除疑度脫諸暴流‧信能表喻妙樂城。信無濁穢令心淨‧能令離慢是敬本‧信是最勝財藏足‧攝善之本猶如手。」",
    "startvol":"18a",
    "starttime":"08:53",
    "endtime":"13:46"
 }, 
 {
    "newpar": false,
    "source":"十法亦云‧「由何出導師‧信為最勝乘‧是故具慧人‧應隨依於信。諸不信心人‧不生眾白法‧如種為火焦‧豈生青苗芽。」由進退門‧而說信為一切德本。敦巴請問大依怙云‧「藏地多有修行者‧然無獲得殊勝德者‧何耶。」",
    "startvol":"18a",
    "starttime":"13:46",
    "endtime":"15:24"
 },
 {
    "newpar": false,
    "source":"依怙答云‧「大乘功德‧生多生少‧皆依尊重‧乃能生起。汝藏地人‧於尊重所‧僅凡庸想‧由何能生。」有於依怙發大聲白‧「阿底峽請教授。」",
    "startvol":"18a",
    "starttime":"15:24",
    "endtime":"20:51"
 },
 {
    "newpar": false,
    "source":"如其答云‧「哈哈‧我卻具有好好耳根‧言教授者‧謂是信心信信。」信為極要。其信總之亦有多種‧謂信三寶‧業果‧四諦。然此中者‧謂信尊重。",
    "startvol":"18a",
    "starttime":"20:51",
    "endtime":"23:06"
 },
 {
    "newpar": false,
    "source":"此復弟子於尊重所‧應如何觀。如金剛手灌頂續云‧「秘密主‧弟子於阿闍黎所應如何觀‧如於佛薄伽梵即應如是。其心若如是‧其善常生長‧彼當速成佛‧利一切世間。」諸大乘經亦說應起大師之想‧毘奈耶中亦有是說。此諸義者‧謂若知是佛‧則於佛不起尋求過心‧起思德心。",
    "startvol":"18a",
    "starttime":"23:06",
    "endtime":"29:27"
 },
 {
    "newpar": false,
    "source":"於尊重所‧特應棄捨一切尋察過心‧修觀德心。",
    "startvol":"18b",
    "starttime":"00:08",
    "endtime":"01:48"
 }

]
