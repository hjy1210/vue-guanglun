[
 {
    "newpar": false,
    "source":"是諸堪為尊重引導所有之法‧應當觀察為具不具。若完具者應修歡慰‧若不具者須於將來能完因緣勵力修作。故應了知能依諸法‧若不了知如是德相‧則不覺察‧由此退失廣大義利",
    "startvol":"16b",
    "starttime":"19:56",
    "endtime":"29:33"
 }, 
 {
    "newpar": false,
    "source":"。",
    "startvol":"17a",
    "starttime":"00:11",
    "endtime":"01:45"
 }, 
 {
    "newpar": true,
    "source":"第三彼應如何依師軌理者。如是若自具足器相‧應善觀察尊重具否如前說相。應於具相‧受取法益。是復有二傳記不同‧謂善知識敦巴與桑樸瓦。桑樸瓦者‧尊重繁多‧凡有講說‧即從聽聞。自康來時‧途中有一鄔波索迦說法而住‧亦從聽聞‧徒眾白曰‧「從彼聽聞‧退自威儀。」答云‧「汝莫作是言‧我得二益。」善知識敦巴者‧尊重尠少‧數未過五。博朵瓦與公巴仁勤喇嘛共相議論‧彼二誰善。謂於未修心‧易見師過‧起不信時‧善知識敦巴軌理善美‧應如是行。現見此說‧極為諦實‧應如是學。",
    "startvol":"17a",
    "starttime":"01:45",
    "endtime":"10:56"
 }
]
