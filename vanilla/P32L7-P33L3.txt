[
 {
    "newpar": true,
    "source":"此復應如彼續所說‧依之而行‧「應取軌範德‧終不應執過‧取德得成就‧執眾過不成。」謂其尊重雖德增上‧若僅就其少有過處而觀察者‧則必障礙自己成就。雖過增上若不觀過‧由功德處而修信心‧於自當為得成就因。是故凡是自之尊重‧任其過失若大若小‧應當思惟‧尋求師過所有過患‧多起斷心而滅除之。",
    "startvol":"18b",
    "starttime":"01:48",
    "endtime":"05:04"
 }, 
 {
    "newpar": false,
    "source":"設由放逸煩惱盛等之勢力故‧發起尋覓過失之時‧亦應勵力悔除防護。若如是行‧力漸微劣。復應於其具諸淨戒‧或具多聞‧或信等德‧令心執取‧思惟功德。如是修習‧設見若有少許過失‧由心執取功德品故‧亦不能為信心障難。譬如自於所不樂品‧雖見具有眾多功德‧然由見過心勢猛故‧而能映蔽見德之心。又如於自雖見眾過‧若見自身一種功德‧心勢猛利‧此亦能蔽見過之心。",
    "startvol":"18b",
    "starttime":"05:04",
    "endtime":"13:02"
 },
 {
    "newpar": true,
    "source":"復次如大依怙持中觀見‧金洲大師持唯識宗實相分見‧由見門中雖有勝劣‧然大乘道總體次第及菩提心‧是由依彼始得發起‧故執金洲為諸尊重中無能匹者。",
    "startvol":"18b",
    "starttime":"13:02",
    "endtime":"14:53"
 }
]
