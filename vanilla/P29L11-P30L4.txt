[
 {
    "newpar": true,
    "source":"如是應知‧曾受法恩‧特於圓滿教授‧導心知識‧如何依止。其理分二‧一意樂親近軌理‧二加行親近軌理。初中分三‧一總示親近意樂‧二特申修信以為根本‧三隨念深恩應起敬重。",
    "startvol":"17a",
    "starttime":"10:56",
    "endvol":"17a",
    "endtime":"15:10"
 }, 
 {
    "newpar": true,
    "source":"今初華嚴經說‧以九種心‧親近承事諸善知識‧能攝一切親近意樂所有扼要。即彼九心攝之為四。棄自自在‧捨於尊重令自在者‧如孝子心。謂如孝子自於所作‧不自在轉‧觀父容顏‧隨父自在‧依教而行。如是亦應觀善知識容顏而行。現在佛陀現證三摩地經中亦云‧「彼於一切應捨自意‧隨善知識意樂而轉。」此亦是說‧於具德前乃可施行‧任於誰前不能隨便授其鼻肉。",
    "startvol":"17a",
    "starttime":"15:10",
    "endtime":"29:12"
 }
]
